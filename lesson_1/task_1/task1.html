<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Task 1</title>
    <link rel="stylesheet" href="task1.css">
</head>
<body>
    <h1>Моето любимо хоби</h1>

    <p>Бадминтонът е ракетен спорт, игран или от двама противникови играча (т. нар. сингъл), или от две противникови двойки, които заемат противоположни половини на правоъгълно игрище, разделено от мрежа. Играчите отбелязват точка, като удрят перце с ракетите си, така че да премине над мрежата и да падне в противниковата част на игрището. Разиграването приключва, когато перцето падне на земята, а то може да бъде удряно само по веднъж от всяка страна преди да премине над мрежата.</p>
    <p>Поради зависимостта на полета на перцето от вятър, състезателният бадминтон винаги се играе в зала на закрито. Федербaлът може да се играе и на открито. Бадминтонът е олимпийски спорт с пет съревнователни дисциплини: индивидуално, по двойки и смесени двойки, всяка от които се състои от мъж и жена.</p>
    <p>На по-високо ниво на игра бадминтонът изисква отлична форма – играчите се нуждаят от добре развито дишане, сила и бързина. Това е също така и техничен спорт, изискващ добра координация между ръка и поглед, както и усъвършенстване на уменията за боравене с ракета.</p>

    <div class="container">
        <div class="box1">
            <h2>История</h2>

            <p>Бадминтонът първоначално е известен като Battledore and shuttlecock („бата и перце“) – игра, оформила се най-вероятно още преди 2000 години в Египет и Древна Гърция. Оттам се разпространила на изток до Китай, Япония и Индия. Играе се с малки ракети, подобни на бати, направени от дърво и обвити с кожа по края, с дължина 17 инча и половина и ширина от 5 инча и половина, като двама души просто удряли перцето колкото могат повече пъти без то да падне на земята. Произходът на перцето не е изяснен. Предполага се, че са използвали корк за съхраняването на пера за писане и станало популярно полученият предмет да се подхвърля и удря.</p>
            <p>През XVIII век играта се наричала Poona („пуна“) в Индия, откъдето разположените тогава там офицери от Британската армия я донасят в Европа. Селяните в Англия я играят и играта лесно се превръща в любима детска игра. От 60-те години на XIX век Battledore или Jeu de Volant се играе в големите имения като забавление на по-висшата класа. През 1830 година семейство Съмърсет постига рекорд от 2117 непрекъснати удара на перцето.</p>
            <p>Името „бадминтон“ идва от имението Бадминтон (Badminton House) – резиденция в Глочестършир на дука на Буфо (Duke of Beaufort), където в края на 50-те години на XIX век се появява нова версия на Battledore. Айзък Спрат (Isaac Spratt) – търговец на играчки от Лондон, публикува през 1860 година книгата „Батълдор от Бадминтон – една нова игра“, но не е оцеляло копие. Кога точно батълдорът става бадминтон не е ясно, но първите правила на играта са написани още в Пуна, Индия от британските войници и не се различават много от сегашните. Играта е много популярна в Англия през 70-те и 80-те години на XIX век, но по-скоро като обществен отдих на открито, отколкото като спорт.</p>
        </div>

        <div class="box2">
            <h2>Правила</h2>

            <p>Може да се играе индивидуално или по двойки (в това число – и смесени), като игрището за индивидуална игра е по-тясно от това за игра по двойки, но със същата дължина.</p>
            <p>Играчите се стремят перцето да не падне на земята в тяхното поле; ако това стане, се записва точка за противника. Всеки гейм се играе до 21 точки.</p>
            <p>В началото на разиграването сервиращият и посрещащият застават в диагонално-противоположни полета за сервис. Сервиращият удря перцето, така, че то да достигне полето на посрещащия. При четни числа, сервисът се бие от дясно, а при нечетни – от ляво. Сервисът трябва да бъде изпълнен така, че ракетата и перото на сервиращия да бъдат под кръста. Има грешка, ако той се изпълни над кръста или при сервис се отлепи от земята противоположния крак на ръката, с която играчът играе. Подобно на тениса, с изключение на това, че сервисът в бадминтона трябва да бъде бит под нивото на кръста, отдолу-нагоре, не е позволено перцето да отскача от земята, и играчите застават в полето за сервис, а не извън него, както е в тениса.</p>
            <p>В индивидуалната игра сервиращият застава в дясното си поле за сервиране, когато точките му са четни, и в лявото, когато точките му са нечетни.</p>
            <p>При двойките, ако сервиращата страна спечели разиграване, продължава да сервира същият състезател, но сменя полетата за сервис, така че да сервира на всеки от опонентите си поред. При започване на сервис важат същите правила като при индивидуалните разигравания. Полетата за сервис се определят от позициите на състезателите преди последното разиграване, а не спрямо позициите им в края му. Така всеки път, когато едната от двете страни спечели сервис, сервиращ е този, който не е сервирал последния път.</p>
        </div>

        <div class="box3">
            <h2>Бадминтон в България</h2>

            <p>Българската федерация по бадминтон (БФБ) е основана през 1984 г. Спортът се практикува в страната от 1967 г. благодарение на ентусиасти от София, Пловдив, Варна и Стара Загора. На 23 и 24 декември в Пловдив се играе първият официален турнир по бадминтон. Първите градове, в които се появяват клубове, са Пловдив и Варна. Първото олимпийско участие на българи в бадминтона е на игрите в Барселона през 1992. Участват седем състезатели.</p>
            <p>Българско Международно първенство по бадминтон е международно първенство на открито, провеждащо се в България от 1985 година насам с прекъсване от 1996 до 1998 и през 2000 година. Турнирът е част от Европейския цикъл по бадминтон. Победителите от 2006 са: мъже индивидуално – Сергей Ивлев от Русия; жени индивидуално – Линда Зечири от България; мъже двойки – Размус Мангор Андерсен и Петер Буур Щефенсен от Дания; жени двойки – Петя Неделчева и Диана Димова от България; и смесени двойки – Тим Детман и Анекатрин Лилие от Германия.</p>
            <p id="last-p">Петя Неделчева е най-добрата българска състезателка по бадминтон, която завършва на пето място на олимпиадата в Атина през 2004. На индивидуално за жени Петя Неделчева побеждава Тине Расмусен (Tine Rasmussen) от Дания и Со Юн-хи (Seo Yoon-hee) от Корея в първите два кръга. На четвъртфиналите Неделчева губи от Джоу Ми (Zhou Mi) от Китай с 11 – 4, 11 – 1.</p>
        </div>
    </div>
</body>
</html>